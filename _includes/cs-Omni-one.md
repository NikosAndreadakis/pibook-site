@@ -0,0 +1,33 @@

  Όπως γνωρίζουμε, ένα από τα κύρια χαρακτηριστικά ενός συστήματος εικονικής πραγματικότητας είναι η 
 δυνατότητα βύθισης (immersion) του χρήστη, ο οποίος αλληλεπιδρά με την εφαρμογή, είτε πρόκειται για 
 ψυχαγωγία, μέσω βιντεο-παιχνιδιών, για εκπαιδευτικούς ή άλλους σκοπούς. 

 Ένας παράγοντας κινδύνου για τους χρήστες, ειδικά σε ότι αφορά τα βιντεο-παιχνίδια, εικονικής πραγματικότητας
 είναι ότι δεν έχουν οπτική επαφή με τον φυσικό χώρο στον οποίο βρίσκονται γιατί φορούν την ειδική συσκευή VR.
 Επίσης οι παίκτες είχαν περιορισμένες κινήσεις κατά την διάρκεια του παιχνιδιού. Λύση σε αυτό το πρόβλημα έδωσε
 η κατασκευή ενός ειδικού ηλεκτρικού διαδρόμου με την χρήση του οποίου ο παίκτης θα μπορεί να κινηθεί  με πλήρη 
 ελευθερία κινήσεων χωρίς να κινδυνεύει να τραυματιστεί, αφού θα είναι δεμένος στον ειδικό αυτό διάδρομο και θα φοράει
 τα ειδικά γυαλιά VR. 
 Αυτός ο διάδρομος αποτελεί μέρος ενός πλήρους συστήματος ψυχαγωγίας εικονικής πραγματικότητας που ονομάστηκε Omni One
 και κατασκευάστηκε το 2020 από την εταιρεία Virtuix. 
 Η εταιρεία ιδρύθηκε το 2013 από τον Jan Goetgeluk και σαν αρχικό σκοπό είχε να ελευθερώσει τον χρήστη βιντεο-παιχνιδιών 
 από τα χειριστήρια με κουμπιά. Η ιδέα προέκυψε μετά την κυκλοφορία του Microsoft Kinect, μίας εφαρμογής ανίχνευσης 
 κίνησης με κάμερες, αισθητήρες και συσκευών προβολής για τον έλεγχο κινήσεων σε κονσόλα παιχνιδιών Xbox. 

 Η πρώτη σκέψη ήταν η κατασκευή ενός πανκατευθυντικού διαδρόμου που ονομάστηκε Omni Kickstarter όπου ο χρήστης των παιχνιδιών 
 ήταν δεμένος σε αυτόν τον διάδρομο και μπορούσε να κινείται με ασφάλεια κατά την διάρκεια της αλληλεπίδρασής του με το παιχνίδι. 

 Το Omni one αποτελεί ένα πλήρες σύστημα ψυχαγωγίας μέσω εικονικής πραγματικότητας με την χρήση δικών του ειδικών γυαλιών VR, δικών
 του τηλεχειριστηρίων και μιας ειδικής πλατφόρμας περιστροφικού διαδρόμου για κίνηση 360ο με απόλυτη ασφάλεια.

 Ο κάθε χρήστης θέλει να νοιώθει ελεύθερος να κινηθεί, να γονατίσει, να σκύψει, να τρέξει κατά την διάρκεια του VR παιχνιδιού ώστε να
νοιώθει ότι ζει στο εικονικό περιβάλλον, αλληλεπιδρά με αυτό, χωρίς να κινδυνεύει να τραυματιστεί ενώ κινείται.
Το πλατό είναι συνδεδεμένο και με μία μεγάλη οθόνη όπου εμφανίζονται ταυτόχρονα οι σκηνές του παιχνιδιού και η αλληλεπίδραση του παίκτη.


Πηγή: 

https://en.wikipedia.org/wiki/Virtuix_Omni
https://omni.virtuix.com/#features
