
Το ZYPAD ανήκει στην κατηγορία των PDA’s και στην ουσία είναι ένας μικρός υπολογιστής που μπορεί να φορεθεί στον καρπό σαν ρολόι.
Ήταν ιδέα του Parvus ο οποίος ήταν εργολάβος για τον στρατό. Κατασκευάστηκε από την Eurotech το 2006 με τα χαρακτηριστικά ZYPAD WL 1000 
και ακολούθησε το μοντέλο ZYPAD WL 1100 το 2008.

Το περίβλημά του είναι κατασκευασμένο από υψηλής αντοχής κράμα νάιλον-μαγνησίου ενισχυμένο 
με υαλοβάμβακα και βιομετρικό σαρωτή δακτυλικών αποτυπωμάτων, και έγχρωμη οθόνη 3,5” TFT.Επίσης διαθέτει αισθητήρα κίνησης και μπαίνει σε 
κατάσταση χαμηλής κατανάλωσης ενέργειας όταν το χέρι εκείνου που το φοράει παραμείνει ακίνητο για κάποιο χρονικό διάστημα.

Διατίθεται με λειτουργικό Linux kernel 2.6 και υποστηρίζει Linux και Windows CE 5.0, έχει GPS, υποστηρίζει USB, Bluetooth, IrDA και 
WiFi 802.11 b/g με μνήμη έως 64ΜΒ RAM και 64 ΜΒ Flash και μπαταρία Li-ion 3,6V 2200 mAh και μέσο όρο φόρτισης 4 ώρες.

Ένα πιο σύγχρονο μοντέλο αποτελεί το Zypad WL 1500 το οποίο υποστηρίζει επιπροσθέτως υπηρεσίες κινητής τηλεφωνίας καθώς επίσης και πολλά πρωτόκολλα επικοινωνίας 
για εφαρμογές όπως για παράδειγμα : ιατρικές, βιομηχανικές, στρατιωτικές, εφαρμογές μεταφορών.

Έχει οθόνη αφής QVGA , 12-key πληκτρολόγιο, θύρα MicroSD, δυνατότητα αναπαραγωγής ήχου και αισθητήρα φωτός για εύκολη ανάγνωση της οθόνης. 
Ως προσθήκη μπορεί να έχει  αισθητήρα ανάγνωσης barcode και επίσης παρέχεται η δυνατότητα σύνδεσης μέσω zigbee.

Γενικά είναι μια πολύ εύχρηστη συσκευή που παρέχει αδιάλειπτη πρόσβαση σε υπηρεσίες και δεδομένα οποτεδήποτε και οπουδήποτε.




